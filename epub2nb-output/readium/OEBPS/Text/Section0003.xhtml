<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 id="heading_id_2">II.<br /></h2>

  <p>Jsemť já z kraje muzikantů,<br /></p>

  <p>na pozoun jsem hrál,</p>

  <p>a ten pořád ty Vídeňské pány</p>

  <p>ze sna burcoval.</p>

  <p>&nbsp;</p>

  <p>By se po svých těžkých pracích</p>

  <p>hodně vyspali,</p>

  <p>jednou v noci kočár policajtů</p>

  <p>pro mne poslali.</p>

  <p>&nbsp;</p>

  <p>Dvě hodiny po půlnoci,</p>

  <p>když na třetí šlo,</p>

  <p>tu mi dával žandarm u postele</p>

  <p>šťastné dobrýtro.</p>

  <p>&nbsp;</p>

  <p>Se žandarmem slavný ouřad</p>

  <p>celý v parádě,</p>

  <p>pupek kordem pevně obvázaný,</p>

  <p>zlato na krágle.</p>

  <p>&nbsp;</p>

  <p>„Vstávají, pane redaktor,</p>

  <p>nelekají se,</p>

  <p>jdeme v noci, nejsme však zloději,</p>

  <p>jenom komise.</p>

  <p>&nbsp;</p>

  <p>Od všech z Vídně pozdravení,</p>

  <p>pan Bach je líbá,</p>

  <p>jsou-li prej zdráv? a tuhle to psaní</p>

  <p>po nás posílá.“&nbsp;</p>

  <p>&nbsp;</p>

  <p>Já jsem i na lačný život</p>

  <p>vždycky zdvořilý:</p>

  <p>„Odpusť, slavná císařská komise,</p>

  <p>že jsem v košili.“</p>

  <p>&nbsp;</p>

  <p>Ale Džog, můj černý buldog,</p>

  <p>ten je grobián,</p>

  <p>na „habeas corpus“ tuze zvyklý —</p>

  <p>on je Angličan.</p>

  <p>&nbsp;</p>

  <p>Málem by byl chlap přestoupil</p>

  <p>jeden paragraf,</p>

  <p>již na slavný ouřad zpod postele</p>

  <p>uďál: Vrr! haf! haf!</p>

  <p>&nbsp;</p>

  <p>Hodil jsem mu tam pod postel</p>

  <p>říšský zákonník;</p>

  <p>dobře že jsem měl ten moudrý nápad,</p>

  <p>již ani nekvik'.&nbsp;</p>
</body>
</html>
