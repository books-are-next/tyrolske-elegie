<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 id="heading_id_2">VII.<br /></h2>

  <p>Když jsme jeli přes Jihlavu,<br /></p>

  <p>měl jsem Špilberk v mysli,</p>

  <p>za Lincem zas myšlenky na Kufštein</p>

  <p>z hlavy mi nevyšly.</p>

  <p>&nbsp;</p>

  <p>Teprva když jsme nechali</p>

  <p>Kufštein vpravo stát,</p>

  <p>začla se mi alpejská krajina</p>

  <p>příjemnější zdát.</p>

  <p>&nbsp;</p>

  <p>Hloupá jízda, milý brachu,</p>

  <p>když se neví kam:</p>

  <p>veselé ty troubení postilionů</p>

  <p>jsou jen bídný klam.</p>

  <p>&nbsp;</p>

  <p>Všude kolomaz a všude</p>

  <p>přepřahovali:</p>

  <p>kdybyste radš ve Vídni přepřáhli</p>

  <p>a namazali! —</p>

  <p>&nbsp;</p>

  <p>Telegraf je přece jenom</p>

  <p>hezký vynález,</p>

  <p>Ten před námi všude, než jsme přišli,</p>

  <p>ohlášení nes'.</p>

  <p>&nbsp;</p>

  <p>by nám mohla policie,</p>

  <p>starostlivá máti,</p>

  <p>všude, dříve než tam dojedeme,</p>

  <p>kamna rozehřáti.</p>

  <p>&nbsp;</p>

  <p>Nesmím ale zapomenout</p>

  <p>Budějovice,</p>

  <p>tam Dedera koupil mělnického</p>

  <p>čtyry lahvice.</p>

  <p>&nbsp;</p>

  <p>Či-li se v něm vlastenecké</p>

  <p>hnuly myšlenky?</p>

  <p>či-li doufal, že to pro mne bude</p>

  <p>Léthe na Čechy?</p>

  <p>&nbsp;</p>

  <p>Mělnické jsem dávno dopil,</p>

  <p>piju vlaské zas;</p>

  <p>ale zdá se, že je v obou stejný</p>

  <p>nepokojný kvas.&nbsp;</p>
</body>
</html>
