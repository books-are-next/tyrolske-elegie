<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 id="heading_id_2">VIII.<br /></h2>

  <p>Teď, měsíčku, nechme elegie<br /></p>

  <p>a přejděme v heroický tón,</p>

  <p>nebo co ti teď chci vypravovat,</p>

  <p>to byl čertův shon.</p>

  <p>&nbsp;</p>

  <p>Cesta z Reichenhallu do Weidringu —</p>

  <p>ty ji musíš taky dobře znát —</p>

  <p>ta se nedá žádnou ordonancí</p>

  <p>přeoktrojovat.</p>

  <p>&nbsp;</p>

  <p>Hory, skály ohromnější ještě</p>

  <p>než jest hlouposť mezi národy,</p>

  <p>vedle cesty propasť bezedná jak</p>

  <p>držka armády.</p>

  <p>&nbsp;</p>

  <p>Temná noc, jak naše svatá církev,</p>

  <p>a my jedem' s kopce jako mžik;</p>

  <p>darmo křičí Dedera: „Drž koně!“&nbsp;</p>

  <p>prázdný je kozlík.</p>

  <p>&nbsp;</p>

  <p>Kočár praští a koně ve větru,</p>

  <p>již je ďábel horempádem nese,</p>

  <p>a postilion někde tam za kopcem</p>

  <p>do dýmky si křeše.</p>

  <p>&nbsp;</p>

  <p>Dolů jako s věže cesta plytká,</p>

  <p>vůz jak šipka klouže hý a hat,</p>

  <p>snad nás hodlá někde do propasti&nbsp;</p>

  <p>internírovat.</p>

  <p>&nbsp;</p>

  <p>Ach, to byla pro mne chutná chvilka!</p>

  <p>neboť neznám žádnou větší slasť,</p>

  <p>nežli vidět slavnou policii</p>

  <p>ouzkostí se třást.</p>

  <p>&nbsp;</p>

  <p>Napadnul mi — jsemť já čtenář bible —</p>

  <p>o Jonáši smutný příběh ten,</p>

  <p>jak jej z loďky k utišení moře</p>

  <p>vyhodili ven.</p>

  <p>&nbsp;</p>

  <p>„Metejme los“, pravím, „mezi námi</p>

  <p>musí někdo velký hříšný být,</p>

  <p>a ten k usmíření nebes musí</p>

  <p>z vozu vyskočit“.</p>

  <p>&nbsp;</p>

  <p>Jen to vyřknu, ejhle! policajti</p>

  <p>ani svědomí nezpytovali</p>

  <p>a kajícně vyrazivše dvířka,</p>

  <p>z vozu vyskákali.&nbsp;</p>

  <p>&nbsp;</p>

  <p>Ach! ty světe, obrácený světe!</p>

  <p>vzhůru nohami ve škarpě leží stráž,</p>

  <p>ale s panem delikventem samým</p>

  <p>kluše ekvipáž.</p>

  <p>&nbsp;</p>

  <p>Ach, ty vládo, převrácená vládo!</p>

  <p>národy na šňůrce vodit chceš,</p>

  <p>ale čtyřmi koňmi bez opratí</p>

  <p>vládnout nemůžeš!&nbsp;</p>

  <p>&nbsp;</p>

  <p>Bez kočího, bez opratí, po tmě,</p>

  <p>u silnice propast místo škarpy:</p>

  <p>tak jsem cválal sám a sám v kočáře</p>

  <p>jako vítr s Alpy.</p>

  <p>&nbsp;</p>

  <p>Svěřiti svůj osud také jednou</p>

  <p>koňům splašeným se já mám bát?</p>

  <p>občan rakouský? což se mi může</p>

  <p>horšího již stát?</p>

  <p>&nbsp;</p>

  <p>Tak jsem s chladnou resignací v hlavě,</p>

  <p>v hubě ale vřelou cigaru,</p>

  <p>čerstvěj' než car ruský přijel k poště</p>

  <p>v dobrém rozmaru.</p>

  <p>&nbsp;</p>

  <p>Tam jsem zatím — mustr delikventů —</p>

  <p>bez ochrany povečeřel hezky,</p>

  <p>než za mnou stráž s odřenými nosy</p>

  <p>přikulhala pěšky.</p>

  <p>&nbsp;</p>

  <p>Já spal dobře, ale policajti</p>

  <p>měli tu noc ve Weidringu zlou:</p>

  <p>mazali si špiritusem záda,</p>

  <p>nosy arnikou.</p>

  <p>&nbsp;</p>

  <p>Tu je konec této epopeje,</p>

  <p>k níž jsem nepřibásnil ani chlup,</p>

  <p>podnes ti to poví e Weidringu</p>

  <p>postmistr Dahlrupp.</p>
</body>
</html>
