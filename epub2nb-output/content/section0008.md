---
contentType: poetry
---

<section>

## VII.  

Když jsme jeli přes Jihlavu,  

měl jsem Špilberk v mysli,

za Lincem zas myšlenky na Kufštein

z hlavy mi nevyšly.

</section>

<section>

Teprva když jsme nechali

Kufštein vpravo stát,

začla se mi alpejská krajina

příjemnější zdát.

</section>

<section>

Hloupá jízda, milý brachu,

když se neví kam:

veselé ty troubení postilionů

jsou jen bídný klam.

</section>

<section>

Všude kolomaz a všude

přepřahovali:

kdybyste radš ve Vídni přepřáhli

a namazali! —

</section>

<section>

Telegraf je přece jenom

hezký vynález,

Ten před námi všude, než jsme přišli,

ohlášení nes'.

</section>

<section>

by nám mohla policie,

starostlivá máti,

všude, dříve než tam dojedeme,

kamna rozehřáti.

</section>

<section>

Nesmím ale zapomenout

Budějovice,

tam Dedera koupil mělnického

čtyry lahvice.

</section>

<section>

Či-li se v něm vlastenecké

hnuly myšlenky?

či-li doufal, že to pro mne bude

Léthe na Čechy?

</section>

<section>

Mělnické jsem dávno dopil,

piju vlaské zas;

ale zdá se, že je v obou stejný

nepokojný kvas.

</section>
